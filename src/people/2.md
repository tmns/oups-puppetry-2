---
name: 'Αλέξανδρος Μονοκάνδυλος'
bio: 'Γεννήθηκε το 1981 και μεγάλωσε στο Ηράκλειο της Κρήτη. Μικρός έπεσε στο καζάνι της μουσικής και αργότερα σε ένα περίπατο στο τσιμεντένιο δάσος συνάντησε το θέατρο ενώ μια βραδιά σε μια σκοτεινή αίθουσα τον κατάπιε το τέρας του κινηματογράφου.<br><br>

Διετέλεσε "αιώνιος φοιτητής" στο τμήμα Αρχιτεκτονικής εσωτερικού χώρου - Διακόσμησης και Σχεδιασμού Επίπλου και Αντικειμένων του Α.Τ.Ε.Ι. Αθήνας από το 1999 έως το 2010 που αποφοίτησε. Στο διάστημα αυτό παρακολούθησε το ετήσιο εργαστήριο σκηνογραφίας της Μαρίας Χανιωτάκη και εργάστηκε ως βοηθός σκηνογράφου στο θέατρο και τον κινηματογράφο.<br><br>

Δάσκαλος του στο κουκλοθέατρο είναι ο Στάθης Μαρκόπουλος (κουκλοθέατρο ΑΓΙΟΥΣΑΓΙΑ!) Το 2010 ιδρύει τον κουκλοθίασο "ο Τρελλός του Βασιλιά" και ξεκινάει το ταξίδι στον ωκεανό του κουκλοθεάτρου.<br><br>

Έχει συνεργαστεί με θιάσους κατασκευάζοντας θεατρικές κούκλες και μάσκες, σκηνογραφώντας και φωτίζοντας παραστάσεις ενώ κατασκευάζει και ξύλινα παιχνίδια. Μιλάει αγγλικά , γερμανικά και τη γλώσσα των παιδιών.<br><br>

Το 2015 δημιουργεί μαζί με την Αγγελική Γουναρίδη την ομάδα ΟΥΠΣ! το κουκλοθέατρο και μαζί ξεκινάνε να ονειρεύονται και να ζουν και να ταξιδεύουν!'
key: 2
image: '/images/about/people/2.jpg'
---