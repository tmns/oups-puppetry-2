---
name: 'Εύρης Ζαφείρας'
bio: 'Ο Εύρης Ζαφείρας γεννήθηκε το 1985 και μεγάλωσε στην Αγία Άννα Β. Ευβοίας. Ξεκίνησε να παίζει μουσική απ’ την κοιλιά της μάνας του.

Αυτοδίδακτος, ασχολείται με πολλά μουσικά όργανα: κατ’ εξοχήν κιθάρα και βιολί, αλλά και λαούτο, ούτι, μπουζούκι... αν έχει χορδές τό’ χουμε -και όχι μόνο! Πνευστά, κρουστά, κατσαρόλες, όλα τα όργανα και τα αντικείμενα τον προκαλούν να δημιουργήσει μουσική μαζί τους!

Έχει ασχοληθεί ακόμη και με την κατασκευή -ακουστικών κυρίως- οργάνων. Αποστολή του να συνεργάζεται με κάθε είδους μουσικούς και να ανακαλύπτει νέα μουσικά μονοπάτια.

Από την ρόκ στην μουσική για κουκλοθέατρο, από την παράδοση στην ηλεκτρονική μουσική, από την Ανατολή στη Δύση, όλοι οι δρόμοι τον οδηγούν σε αέναα ταξίδια.

Μυήθηκε στην τέχνη του κουκλοθεάτρου μέσα από την συνεργασία του με τους ΟΥΠΣ!, ένα μοναδικό ταξίδι στον μαγικό κόσμο των παιδιών.'
key: 5
image: '/images/about/people/5.jpg'
---
