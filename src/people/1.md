---
name: 'Αγγελική Γουναρίδη'
bio: 'Αποφοίτησε από το Εργαστήριο Ελευθέρων Σπουδών ΒΑΚΑΛΟ Bachelor of Arts in Graphic Design. Ταξίδεψε στην Αγγλία και απέκτησε MASTER IN ADVANCED PRACTICE AND THEORIES (ADAPT) από το UNIVERSITY OF DERBY.<br><br>

Μετά από όλα αυτά το κουκλοθέατρο μπήκε στη ζωή της με δύο χρόνια σπουδή στο εργαστήριο του Χρήστου Αυτσίδη (Χαρχούτ) καθώς και ένα εξάμηνο σεμινάριο κατασκευής μαριονέττας. Πήρε υποτροφία για νέους καλλιτέχνες “Pépinièrs Européennes Pour Jeunes Artistes”- artist in context contre l’ exclusion- και συμμετείχε στην ομάδα θεάτρου δρόμου Ublo στο Παρίσι.<br><br>

Έχει παρακολουθήσει σεμινάρια με σημαντικούς Έλληνες και ξένους δασκάλους του κουκλοθεάτρου. Είναι ιδρυτικό μέλος της ομάδας κουκλοθεάτρου και αφήγησης παραμυθιού Φτουξελευτερία με δέκα παραγωγές και παρουσία δέκα χρόνων στην ελληνική κουκλοθεατρική σκηνή. Έχει συνεργαστεί με τις ομάδες κουκλοθεάτρου "Κοκού Μουκλό", "Τα ζλουχτήρια", "Τα φτερά του Μύθου" ,“Buffos” “Βread and puppet” καθως και με άλλους Έλληνες και ξένους καλλιτέχνες. Έχει υπάρξει πρόεδρος του Ελληνικού Κέντρου Κουκλοθεάτρου UN.I.MA. Ελλάς. Έχει συμμετάσχει και συνεργαστεί στην διοργάνωση πολλών φεστιβάλ και γιορτών κουκλοθεάτρου σε όλη την Ελλάδα.<br><br>

Εργάζεται: Ως κουκλοπαίχτρια πραγματοποιώντας παραστάσεις και εργαστήρια κατασκευής και εμψύχωσης σε παιδιά και ενήλικες. Ως κατασκευάστρια σκηνικών, αντικειμένων και θεατρικών κούκλων για παραστάσεις. Έχει εργαστεί ως εμψυχώτρια ομάδων σε εκπαιδευτικά προγράμματα στο Ιδρυμα Λασκαρίδη και στο Μουσείο Συναισθημάτων Παιδικής Ηλικίας όπου έχει συμμετάσχει στον σχεδιασμό και την υλοποίηση των θεματικών του εκθέσεων, καθώς και σε ομάδα εφήβων στην κοινότητα Ατραπος του ΟΚΑΝΑ.<br><br>

Το 2015 δημιουργεί μαζί με τον Αλέξανδρο Μονοκάνδυλο την ομάδα ΟΥΠΣ! το κουκλοθέατρο και μαζί ξεκινάνε να ονειρεύονται και να ζουν και να ταξιδεύουν!'
key: 1
image: '/images/about/people/1.jpg'
---