---
name: 'Βαγγέλης Αλεξόπουλος'
bio: 'Σπούδασε πληροφορική στo ΟΠΑ (Οικονομικό Πανεπιστήμιο Αθηνών-πρώην ΑΣΟΕΕ) την δεκαετία του ’90. Αυτό ήταν το πρώτο του λάθος, μετά ακολούθησαν και άλλα..<br><br>

Εργάστηκε ως πληροφορικάριος, σε σχολεία στη μέση εκπαίδευση, σε φροντιστήρια και στο δήμο Αθηναίων. Έχει εργαστεί επίσης ως παγοπώλης, κατασκευαστής διακοσμητικών αντικειμένων, τεχνικός σε εταιρείες κινητής τηλεφωνίας.<br><br>

Ξεκίνησε να παίζει ηλεκτρική κιθάρα στα χρόνια του πανεπιστημίου και έκτοτε παρέμεινε για πολλά χρόνια πιστός, στα τρία ακόρντα. Μετά την ηλικία των τριάντα, βρέθηκε να ασχολείται με τα ρεμπέτικα και τα παραδοσιακά.<br><br>

Συμμετείχε και συμμετέχει παίζοντας λαούτο σε παραδοσιακή ορχήστρα, τραγουδώντας σε παραδοσιακές χορωδίες, καθώς και σε εργαστήρια φωνητικού αυτοσχεδιασμού και τραγουδοποιίας.<br><br>

Έχει λάβει μέρος σε παραστάσεις, σύγχρονου χορού και κουκλοθέατρου, ως μουσικός (σύνθεση-μουσική/στίχος) με την χρήση αναλογικών (κιθάρα, φωνή, λαούτο) και ηλεκτρονικών μέσων (samples, synth, loops). Τραγουδά και παίζει λαούτο ως μέλος παραδοσιακής κομπανίας.<br><br>

Ο κόσμος του μύθου ήταν και παραμένει το μεγάλο του σχολείο. Σύντομα ολοκληρώνει την ηχογράφηση της πρώτης μου τραγουδοποιητικής περιπέτειας. Ενδύεται κατά καιρούς, τη στολή του ιπποπόταμου και του αστροναύτη, για να βοηθήσει, ως άλλος “δούρειος ίππος”, να ειπωθεί η ιστορία των τραγουδιών που γράφει.'
key: 7
image: '/images/about/people/7.jpg'
---
