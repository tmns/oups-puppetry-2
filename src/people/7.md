---
name: 'Βαγγέλης Αλεξόπουλος'
bio: 'Σπούδασα πληροφορική στo ΟΠΑ (Οικονομικό Πανεπιστήμιο Αθηνών-πρώην ΑΣΟΕΕ) την δεκαετία του ’90. Αυτό ήταν το πρώτο μου λάθος, μετά ακολούθησαν και άλλα..

Εργάστηκα ως πληροφορικάριος, σε σχολεία στη μέση εκπαίδευση, σε φροντιστήρια και στο δήμο Αθηναίων. Έχω εργαστεί επίσης ως παγοπώλης, κατασκευαστής διακοσμητικών αντικειμένων, τεχνικός σε εταιρείες κινητής τηλεφωνίας.

Ξεκίνησα να παίζω ηλεκτρική κιθάρα στα χρόνια του πανεπιστημίου και έκτοτε παρέμεινα για πολλά χρόνια πιστός, στα τρία ακόρντα. Μετά την ηλικία των τριάντα, βρέθηκα να ασχολούμαι με τα ρεμπέτικα και τα παραδοσιακά.

Συμμετείχα και συμμετέχω παίζοντας λαούτο σε παραδοσιακή ορχήστρα, τραγουδώντας σε παραδοσιακές χορωδίες, καθώς και σε εργαστήρια φωνητικού αυτοσχεδιασμού και τραγουδοποιίας.

Έχω λάβει μέρος σε παραστάσεις, σύγχρονου χορού και κουκλοθέατρου, ως μουσικός (σύνθεση-μουσική/στίχος) με την χρήση αναλογικών (κιθάρα, φωνή, λαούτο) και ηλεκτρονικών μέσων (samples, synth, loops). Τραγουδώ και παίζω λαούτο ως μέλος παραδοσιακής κομπανίας.

Ο κόσμος του μύθου ήταν και παραμένει το μεγάλο μου σχολείο. Σύντομα ολοκληρώνω την ηχογράφηση της πρώτης μου τραγουδοποιητικής περιπέτειας. Ενδύομαι κατά καιρούς, τη στολή του ιπποπόταμου και του αστροναύτη, για να βοηθήσω, ως άλλος “δούρειος ίππος”, να ειπωθεί η ιστορία των τραγουδιών που γράφω.'
key: 7
image: '/images/about/people/7.jpg'
---
